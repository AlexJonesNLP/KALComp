pujoorivitta jyllandip qeqqata kitaaneersup nittartagartaa alakkaruk
nammineq kilisaataatinit nutaaliaasunit pisarineqartarput
ullumikkut polar seafood skandinaviami aalisakkanik qalerualinnillu avammut tunisassiortut annersaasa ilagaat aammalu kalaallit nunaanni suliffeqarfiit namminersortut annersaralugu
issittup imartaaneersut raajat, qalerallit, suluppaakkat, saarulliit, avaleraasartuut il
nammineq kilisaataatitsinniit nutaaliaasunit pisarineqartarput
raajat issittup imartaaneersut saattussallu tunisassiarineqartartunut ilaapput
qaleruallit tunisassiavut polar seafood-ip suliffeqarfiutaani suliarineqartarput poortorneqartarlutillu
taamaaliornikkut nerisassap assigiiaarnera, qaffasissumik pitsaassuseqarnera aammalu immamiit puuguttamut aqqutaata ilisimanissaa qulakkeerneqartarput
qaleruallit amerlanersaat suliarerujussuanngikkaluarlugit neriumaneqartarput, immaqa citron-imik kuserialaarlugit mayonnaiselilaarlugillu
aamma salatinut suppinut nerisassanullu allanut akugineqartarput
qalerallit, suluppaakkat saarulliillu tunisassiarisartagarpassuatsinnut ilaapput
pitsaalluinnartuunissaat qulakkeerniarlugu aalisakkat pisarisartakkatta amerlanersaat nammineq aalisariutaatitsinnik pisarineqartarput aalisariummilu qeritinneqartarlutik
saarulliit, saarulliit ilaat kullerit saarulliusaallu, qalerallit, nipisat, qeeqqat, suluppaakkallu aammalu aalisakkat allat europamut tuniniarneqartarput
taamaaliornikkut aalisakkat polar seafood-imeersut nutaajutittuaannarnissaat aammalu pitsaasuulluinnarnissaat qulakkeerneqartarpoq
aalisakkat ilivitsuutillugit, niaquiarlugit paperuiarlugillu aammalu nerpiliaralugit tunisassiarisarpavut
kapisillit qalerallillu nerpii pujuukkat ilivitsuutillugit aggoreerlugilluunniit niuertarfinni tuneriaannanngorlugit tunisassiarineqartarput
tunisassiat nutaajutillugit tarajorterneqartarput aammalu nillertumik kissartumilluunniit pujoorneqartarlutik
paasissutissat amerlanerusut polar salmon hjerting laks a/s-imi takuneqarsinnaapput
aalisakkanik qalerualinnillu pisiffigisartakkavut peqqissaarluinnartumik toqqartarpavut, toqqaanitsinni nutaajunissaat, pitsaasuunissaat, nungusaataanngitsumik pisarineqarsimanissaat suminngaanneernerisalu takujuminartuunissaat piumasaqaatigisarparput
tunisassiatta pitsaassusaat qulakkeerniarlugu atortut nutaaliaasut pitsaasullu atorlugit misissuisoqartarpoq, taamaaliornikkut pitsaassutsimut piumasaqaatit sukannersut malinneqarniassammata
tunisassiatta atuisumut ingerlaarnerminni akunniffigisartagai tamarmik sukannersumik nakkutigineqarput, taamaaliornikkut inuussutissat annerpaamik isumannaatsuunissaat qulakkeerniarlugu
tassami taamaaliornitsigut aatsaat qulakkeersinnaavarput polar seafood-ip tunisassiaasa tamarmik pitsaalluinnartuunissaat
aalisariutit ilaat minnerupput kalaallit nunaata sineriaani aalisarnermut atorneqartartut, aammali umiarsuit imarpikkoortaatit nutaaliaasut atortorissaartullu, nunarsuaq tamakkerlugu aalisarnermi atorsinnaasut, atorlugit aalisarneq ingerlanneqartarluni
aalisarnerup annersaa kalaallit nunaanni inuussutissarsiornikkut killeqarfiup iluani ingerlanneqarpoq, aammali polar seafood-ip umiarsuaatai islandip imartaani aaqqissuulluakkamik aalisarfiusartumi aammalu barents-ip imartaani russit norskillu aalisarfigisartagaanni aalisartoqarsinnaasarpoq
nunani ataasiakkaani nunanilu tamalaani aqutseriaatsit malillugit suut tamarmik aqunneqartarput
polar seafoodip angorusutaasa ilaat tassaapput inuiaqatigiit aningaasaqarnikkut inuiaqatigiinnikkullu siuariartorluartut
taamaattumik inuiaqatigiinnut akisussaaqataalluta ingerlatsinissarput (csr) qitiutittuaannarparput
aalisakkanik qalerualinnillu tunisassiorneq nukissiutinik imermillu atuinartorujussuuvoq tamatumunngalu akisussaaffik ilisimaarilluarparput
taamaattumik nukissiutinik imermillu atuinitsinnut isiginnittaaserput pingaartillugu ukkatariuarparput
avatangiisinut silallu pissusaanut kingunipiloqannginnissaa anguniarlugu sunniutaasartut pitsanngorsarnissaat anguniarparput
aningaasatigut tapiisarnikkut najukkami inuiaqatigiinnut aammalu inuiaqatigiinnut kalaallinut iluaqutaanissaq polar seafoodip anguniarpaa
ilinniartitaaneq, timersorneq, inooqataanikkut kulturikkullu ineriartortitsineq aammalu suliniaqatigiiffiit ajunngitsuliortartut polar seafoodip tapiiffiginerusarpai
tunisassiatta pitsanngorsartuarnissaat aammalu tunisassiornitsinni piumasaqaatit atuuttut malinnissaat anguniarlugu najukkami oqartussaasut, suliniaqatigiiffiit pisisartullu polar seafoodip ammasumik oqaloqatigiuarpai
tamanna eqqumaffiginiartuarparput sulinittalu pilersaarusiornerani malittuaannarlugu
sulisut tamarmik naligiimmik pineqarnissaat aammalu sulisut tamarmik ataasiakkaarlutik ataqqineqarnissaat pingaarutilittullu misigitinnissaat pingaartipparput
ingerlatseqatigiiffimmi tamarmi sulinermi avatangiisit pitsanngorsarniarlugit polar seafood suliaqartuaannarpoq
sulisuvut pikkorissut sulisoriinnarumallugit ilorrisimaarnissaat suliaminnullu kajumissuseqarlunik sulinissaat anguniartuarparput, taamaattumik sulisut assigiinngikkaluarlutik suleqatigiinnissaat sulifeqarfiullu suliffigissallugu pilerinartuunissaa qitiutillugu suliuaannarpugut
nunat tamarmik, inuit tamarmik, suliffeqarfiit tamarmik
fn-ip nunarsuaq tamakkerlugu piujuartitsinissamik tunngaveqarluni ineriartortitsiniarnera transforming our world-imik taaguuteqarpoq, taannalu nunarsuup siunissaanut pilersaarummik aatsaat taama annertutigisumik anguniagaqarfiusumik taaneqarpoq
polar seafood suliffeqarfittut, pissuserissaarneq akisussaassuseqarneq tatiginassuserlu tunngavigalugit, assersuutigalugu aalisakkat qaleruallillu msc-mik uppernarsaaserneqarnerinik aammalu piujuartitsinissamik tunngavilimmik ingerlatsisuuvoq, taamaattumillu fn-ip nunarsuaq tamakkerlugu anguniagai tunngavigalugit aalajangiisarneq polar seafoodimut pissusissamisuuginnarpoq
tassa imaanngitsoq suliffeqarfissuup iluani siulersuisut aamma pisortat aalajangiinerini taamaallaat
nunarsuaq tamakkerlugu anguniagassatut siunniussat ulluinnarni sulinermi, tunisassiornermi, aalisarnermi tuniniaanermi il
tunulequtaajuarnissaat polar seafoodip anguniagaraa
polar seafoodimilu fn-ip nunarsuarmi anguniagassatut siunniussaasa 17-t anguneqarnissaat, nunarsuarmi siunissami innuttaasussat eqqarsaatigalugit, pingaarluinnartutut isigaarput, anguniagassatullu siunnersuutit pimoorullugit sulissutiginissaannut immikkoortut pingasut toqqarpavut, anguniakkat anguneqarnissaasa eqqortinneqarnissaannut annerpaamillu tapiissuteqarnitsigut allanngueqataanissarput anguniarlugu
piujuartitsinissaq tunngavigalugu ineriartortitsinermi polar seafoodip qaffasissumik ilinniagaqarneq pingaarutilittut pinngitsoorneqarsinnaanngitsutullu isigaa
suliffeqarfittullu nunatsinni namminersortunik pigineqartut annersaattut, nunatsinni inuiaqatigiit ilinniartinneqarnissaannut ineriartortinnissaannullu akisussaaqataaneq taamaattussaannartut isigaarput
suliffeqarfissuullu iluani sulisutta tamarmik piginnaasatigut pisariaqartitanik peqarnissaat qulakkeerniarlugu ilinniarnissamut periarfissittarpavut
ilaatigullu, pitsaassutsip eqqumaffiginissaanut tunngatitamik ilinniagaqarneq qulakkeerniarlugu, polar seafood nunatsinni nunanilu avannarlerni ilinniarfiit suleqatigalugit ilinniarnerup taassuma ingerlannissaanik ineriartortitsivoq
akisussaassuseqarneq ileqqorissaarnerlu polar seafoodip suliffeqarfimmik ingerlatsinerani qitiulluinnartumik inissisimajuarput
nunarsuarmilu pisuussutinik, aamma kinguaariinnut tullinnguuttunut iluaqutaasussanut, atuinermik isiginninnerup annertusiartuinnarnerani akisussaassuseqartumik tunisassiornerup atuinerullu eqqumaffiginissaa taamaattussaannartut isigaarput
immap uumassuseqarnera fn-ip piujuartitsinissamik tunngaveqarluni ineriartortitsinissamut 2030-ip tungaanut anguniagassatut siunniussaani nr
14-iuvoq, nunarsuarlu tamakkerlugu piujuartitsinissamik tunngaveqarluni pisanik soqutiginninneruleriartortoqarnera tassunga ersiutaavoq
taamatut soqutiginninneq polar seafoodimit tikilluaqquarput, tamannalumi ukiunili arlalissuarni msc-mik nalunaaqutsersuinissamik anguniagaqarluta suliaqarnitsigut ingerlatereerlugu
suliffeqarfittut nunatsinni pissusiusut aallaavigalugit ingerlatsineq, tassa immap pisuussutaanik mianerinnilluni atuineq, kinguaariiaanit kingornussaavoq, akerlianimmi pisoqarpat nerisassaarulluni perlilernermik malitseqassammat
tulluussimaarpugullu piniariuseq taanna, tassa piujuartitsineq tunngavigalugu ingerlatsineq, maanna ullutsinni nutaaliiaasunik atortoqarluta ingerlattuaratsigu
taamanikkut "pingaartitsisuinnaat kisimik" suleqatigiiffeerannguarisimasaat, kalaallit nunaanni aalisarnermik ingerlatalinnut tamanut siaruarpoq, matumani siunertarineqarluni nungusaataanngitsumik aalisartarnermut uppernarsaammik pissarsinissamik angusaqarnissaq
pisat nungasaataanngitsumik pisarineqartarnerannut nalunaaqutsiisarnitsinni msc-p tunngaavissarititai atortarpavut
isumalluutinik atuipilunnani aalisakkanik qalerualinnillu pisaqartarnissap qanoq pingaartiginera kalaallit oqartussaasuisa ilisimalluarpaat, taamaattumillu ilisimatuussutsikkut misissuisarneq oqartussaasunit pingaartinneqarpoq
aalisagaqassuseq qaleruaqassuserlu pinngortitaleriffimmit misissorneqartarpoq, misissuinernilu taakkunani atlantikup avannaani raajaqassuseq aatsaat taama piffissami sivisutigisumi ataavartumik misissorneqarpoq
naak innuttaasut taama ikitsigigaluartut aningaasaqarnikkullu killilimmik isumalluuteqaraluartut, naalakkersuisut aalajangersimapput aalisarfinni immap naqqanik misissuinerit nanginneqassasut, taamaaliornikkut nakkutiginiarneqarpoq aalisarnermut atortut immap naqqani uumassusilinnik qajannarluinnartunik qanoq ajoqusiisartiginerat
aalisakkanik tunisassiortut akiligaannik misissuinerit tamakku 2012-imili ingerlanneqartarlerput, misissuisuullutik zoological society of london-imi ilisimatuut ataqqisat
taamaakkaluartoq naatsorsuutigineqarpoq suliaq tamanna pinngortitaleriffimmit 2016-mi tiguneqassasoq, tassa immap naqqanik misissuisarnerit nunatsinni immikkoortortamiit ingerlanneqartalissallutik
nungusaataanngitsumik aalisarnissamik qulakkeerinninniarluni suliaq uninnavianngilaq, pissutsinulli naleqqussartuarlugu ingerlaavartumik ineriartortinneqassalluni
aalisagaqatigiit assigiinngitsut, raajat nipisallu kalaallit nunaanneersut; saarullit, kuller-it saarulliusaallu barents-ip imartaaneersut) taamatullu qalerallit kilitaasersorluni pisat nungusaataanngitsumik aalisarneqartartutut nalunaaqutserneqareerput
aalisagaqatigiillu sinneri allat sukannersumik ilisimatuussutsikkut nakkutigineqarput
msc-mik nalunaaqutsersuinissamik angusaqarniarnermi siuttutut inissisimanerput tulluusimaarutigaarput
suliniaqatigiiffik arlaannaannulluunniit pituttorsimanngitsoq iluanaarniutiginalugu ingerlatsisoq, nungusaataanngitsumik aalisarnissamut najoqqutassiornermik sulialik
naalagaaffiit peqatigiit ataanni fao'p (food and agriculture organisation of the united nations) "akisussaassusilimmik aalisarnissamut" maleruaqqusai matumani tunngavigineqarput
fao: "aalisarnissamut pisinnaatitaaffeqarneq akisussaassusilimmik aalisarnissamik pisussaaffiliivoq, taamaaliornikkut imartani isumalluutit piujuartinneqarnissaat qulakkeerniarlugu aqutsinissaq anguniarlugu"
aalisagartassiinermi ima aalisagartassiisoqartassaaq qaqugorsuarmut aalisagaqartuaannarnissaa anguniarlugu, isumalluutinillu atuipiluttoqassanani
ullumikkut (2018-imi) nunarsuaq tamakkerlugu nungusaataanngitsumik aalisarnermut nalunaaqutserneqarsimasut 338-iupput
allat 87-it nalunaaqutserneqarnissaminnut nalilersorneqarput
aalisakkat imartani pisaasartut 13%-ii msc-mik peqarluni aalisagartarineqartarput
aalisakkanit tunisassiat 28000-init amerlanerusut nunarsuaq tamakkerlugu msc-mik tungujortumik, avatangiisinik qajassuissilluni aalisarnermut ilisarnaataasumik, nalunaaqutserneqarsimapput
suliniaqatigiiffik arlaannaannulluunniit pituttorsimanngitsoq iluanaarniutiginalugu ingerlatsisoq, nungusaataanngitsumik aalisarnissamut najoqqutassiornermik sulialik
tunisassiassatta amerlanersaat nammineerluta pisarisaratsigit, pitsaassusaat aamma nakkutigilluarsinnaavarput, taamaalilluta aalisakkanik qalerualinnillu tunisassiat pitsaalluinnartut neqeroorutigisinnaavagut, aammalu suminngaanneerneri ersersissinnaallutigit
nioqqutissiassat tunisassiarisartakkavut tamarmik sukumiilluinnartumik misissorneqartarput
haccp-mi periuserineqartoq naapertorlugu pitsaassutsimik nakkutiginninneq aqunneqarpoq, taamaalilluni ingerlatseqatigiiffik nammineq sukannersumik nakkutilleeriaaseqarluni
tunisassiassap qaqinneraniit naammassillugu tunisassiarinerani suna tamarmi nakkutigeqqissaarneqartarpoq
polar seafoodip tunisassiorfiini eqqiluisaarneq niuernerup iluani piumasaqaatinik sakkortuunik malinnippoq, aammalu danskit oqartussaasuisa nerisassianik nakkutilliinermut maleruaqqusai sukannersut, brc-p (tuluit nunaanni pisinianut nioqquteqartartut ingerlatseqatigiiffiat) uagullu nammineq eqqiluisaarnissamut piumasaqaativut tunngavigalugit nakkutilliisoqarluni
illuutit ilusilersornerini, tunisassiornermi, atisanut sullisinut tunngasuni, qanoq iliornerni aammalu eqqiaanermi piumasaqaatit sukannersut malillugit eqqiluisaarneq ingerlanneqarpoq
aalisakkat qaleruallillu polar seafood-ip tunisassiaasa amerlanersaat nammineq kilisaataatinit pisarineqartarput, kalaallit nunaanni danmarkimilu tunisassiorfinni tamani sukumiilluinnartumik nakkutigineqartarlutik
pitsaassuseq ima paasivarput, pisisartutta naatsorsuutigisaat eqqorlugit imaluunniit naatsorsuutigisaat qaangerlugit iliuuseqarneq, taamaattumillu pitsaassutsimik nakkutilliineq suliffeqarfiutitsinni sulianillu ingerlatsinitsinni pingaartilluinnarparput
taama pitsaalluinnartigisumik inissimanerput ingerlatiinnarniarlugu iliuutsivut tamakku ukkattuassavavut ineriartortittuassallugillu
polar seafood-ip ingerlataani tamani tunisassiornerup, aammalu tunisassiat sullissinerillu pitsanngorsartuarnissaannut kikkut tamarmik akisussaaqataapput
pisisartutta piumasaqaataasa pisariaqartitaasalu suussusersinissaannut kikkut tamarmik peqataassapput
inuussutissat isumannaatsuunissaannut pitsaasuunissaannullu tunngatillugu oqartussaasunik inussiarnersumik oqaloqateqartarnissaq kaammattuutigaarput
kilisaatini nunamilu tunisassiorfiutivut tamarmik haccp-mi periuserineqartunik nunani tamalaani atorneqartunik nersorneqartunillu malinnillutik ingerlatsissapput
tunisassiorfiutivut angisuut tamarmik brc-p (tuluit nunaanni pisinianut nioqquteqartartut ingerlatseqatigiiffiat) aamma/imaluunniit ifs-ip (tunisassiornermut aningaasaliisarnermullu aaqqissuussaq) piumaqaataannik naammassinnissimasutut uppernarsaateqarput
nammineq aalisakkanik misissueqqissaartarfiuteqarpugut
kilisaataatitta tunisassiorfiutittalu pitsaasuulluinnarnissaat anguniarlugu ataavartumik aserfallatsaalivavut
tunisassiatta, taakkununnga poortuutigineqartartut akuutissallu suuneri suminngaanneersuunerilu uppernarsiillugit takuneqarsinnaapput
aalisakkanik misissuiffiup ataavartumik tunisassiagut misissugarivai, tunisassiat ajoquteqanngilluinnartuunissaat piuarniarlugu
misissuinermilu misissueriaatsit nutaaliaanerpaat pitsaanerpaallu atorlugit misissueqqissaartoqartarpoq tunisassiatta pitsaassuseq qaffasinnerpaaq angumajuarniassammassuk
aalisakkanik misissueqqissaartarfitta suleriaaseq atortarpaat misissueqqissaartarfimmi suleriaaseq pitsaasoq aallaavigalugu, taamattaarlu akulikitsumik misissueqqissaartarfinnik allaneersunit misissueriaatsigut misissoqqissaarneqartarput eqqortumik misissuiuarsinnaanerput attatiinnarniarlugu
tunisassiagut pisarineqarneraniik tunisassiassanngorlugit piareerneqarnerannut malinnaaffigisinnaajuaannarpagut
tunisassiassanik suliffeqarfipput brc-mik nalunaaqutserneqarnikuuvoq aammattaarlu akuerisamik haccp aaqqissuussamik malittarisassaqarluni
ataani nassaarikkit allagartat uppernarsaatit suliffeqarfiutitsinnut ukununnga attuumassuteqartut: polar raajat nuuk, polar raajat aasiaat, polar seafood esbjerg aammalu polar salmon hjerting laks
ukiut 30-it sinnerlugit sulinitsinni misilittagaqarpugut inuillu 1000-t sulisoralugit, taamaattumik polar seafoodip suliffeqarfiutaani tamani, nunani tamalaani tuniniaaviiit suleqatigalugit, tunisassiornermi atortutta ineriartortittuarnissaannut aningaasalersuiuarpugut, taamaalilluta aalisakkanit qalerualinnillu tunisassiatsinnik pisisartut kissaataat tunniussinnaaniarlugit
polar seafood nutaaliaalluinnartunik kilisaataateqarpoq, issittup imartaani raajarniarnissamut, saarullinniarnissamut, qaleralinniarnissamut, suluppaagarniarnissamut saattuarniarnissamullu il
naleqqussarlugit sananeqarsimasunik
qitiusumik tuniniaanermut allaffiup, danmarkimi vodskovimiittup saniatigut polar seafood aamma nunani allani tuniniaanermut allaffinnik pilersitsivoq
uani takusinnaavatit allaffiit sumiinnersut
polar seafood-ip iluatsissimaneranut peqqutaapput ukiut ingerlanerini suleqatinut tamanut ilumoortuuneq attaveqarluarnerlu, tamannalu pisisartutsinnut uatsinnullu assigiimmik iluaqutaavoq
kalaallit nunaata imartaani nunarsuullu ilaani imartani allani aalisariutit tamarmik aalisakkanik pisaqarnissaannut akuersissutit polar seafoodimut tunniunneqarsimasut atorlugit aalisartoqartarpoq
aalisakkat qaleruallillu kilisaatini tunisassiarineqartartut eqqiluisaarniarluni tunisassiallu pitsaassuutinniarlugit imminut nakkutigineq pillugu oqartussaasut piumasaqaataat sukannersut malinneqarput
tunisassiat tamarmik qeritinneqartarput, umiarsulivimmullu tulaanneqarnissamik tungaanut umiarsuarmi uninngasuutigineqartarlutik
polar seafoodip kilisaataatai nunarsuaq tamakkerlugu aalisarnermi atugassanngorlugit sanaajupput atortulersugaallutillu, pisarisartagaat pingaarnerit tassaapput raajat issittup imartaaneersut, saarulliit, saarulliusaat, kuller-it, qalerallit suluppaakkallu
pisat tunisassiorfimmut apuukkaangata aalisakkanik misissuisartut pisat misissoqqittarpaat, taamaaliornikkut aalisakkat tunisassiarineqannginnerminni suli nutaajunersut misissorneqartarpoq
aalisariutit aalisakkat nutaajutillugit tulaassuisartut saarulliit, suluppaakkat, raajat issittup imartaaneersut saattuallu aalisarnerusarpaat
aalisakkat qaleruallillu polar seafood-ip tulaattagai kilisaataatitsinnit nutaaliaalluinnartunit tulaassorneqartarput, taakkulu issittup imartaanik mingutsitsinnginnissaq anguniarlugu immikkut sananeqarsimapput
